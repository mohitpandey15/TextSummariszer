ছাত্র জীবনে ও শৃঙ্খলা
শৃঙ্খলা ও নিয়ম নিষ্ঠা ছাড়া বিজ্ঞান, সাহিত্য শিল্পকলা প্রভৃতি ক্ষেত্রে যেমন কোন কীর্তি অর্জন করা যায় না, তেমনি কোন জাতি ও শক্তিশালী আর্থিক সঙ্গতি তে ও সভ্যতা সংস্কৃতির সম্পদে সমৃদ্ধ হতে পারে না। মানুষের জীবন পারিবারিক, সামাজিক ও জাতীয় জীবন এই তিনটি ক্ষেত্রে বিস্তৃত। সমস্ত ক্ষেত্রেই তাকে কতকগুলো নিয়ম, আচরণবিধি সামাজিক ও জাতীয় মূল্যবোধ ইত্যাদি মেনে চলতে হয়। অবশ্য যুগে যুগে ও দেশে দেশে তাদের রূপ বিভিন্ন রকম হয়ে থাকে তাদের পরিবর্তন ঘটে। অতীতে প্রাচীন ও মধ্যযুগের ব্যক্তির পক্ষে এই সমস্ত নিয়ম বা জীবনাচরণের শৃঙ্খলা পালন ছিল আবশ্যিক, ধর্মীয় শাস্ত্র নির্দিষ্ট।

আমাদের দেশে অতীতকালের জন্মসূত্রে জাতি বর্ণ ব্যবস্থা অনুযায়ী একটি ব্যক্তির জীবিকা, জীবনযাত্রা, জাতিত্ব ইত্যাদি সমস্ত কিছু নির্ধারণ করা হতো। আধুনিক সমাজ বা রাষ্ট্র ব্যক্তি কে ব্যক্তিগত রুচি যোগ্যতা ও প্রবণতা অনুযায়ী শিক্ষা গ্রহণ, জীবিকা নির্বাচন, জীবনযাত্রা পদ্ধতি ইত্যাদি ক্ষেত্রে বিপুল পরিমাণ স্বাধীনতা দেয়, ব্যক্তিকে ও তেমনি রাষ্ট্রের লিখিত শাসনতন্ত্র বা নিয়মবিধি এবং সমাজের অলিখিত নিয়ম মেনে চলতে হয়, তাকেই এই সত্য উপলব্ধি করতে হয় যে সমষ্টিগত বা জাতীয় স্বার্থ রক্ষার সর্বজনীন বিধি নিয়ম পালন না করলে তার ব্যক্তিগত স্বাধীনতা অর্থহীন হয়ে দাঁড়াবে। সমাজ বা রাষ্ট্র এবং ব্যক্তির পারস্পরিক বোঝাপড়া ও সহযোগিতার ওপর যে দেশের সমাজ জীবনের শৃঙ্খলা প্রতিষ্ঠা, সেই দেশ তত উন্নত ও শক্তিশালী। শৃঙ্খলা সেখানে বন্ধন নয়, জাতীয় জীবনের অগ্রগতির, সভ্যতা সংস্কৃতির বিভিন্ন ক্ষেত্রে নব নব নির্মাণ ও সৃষ্টির অবলম্বন।

এই আলোচনা থেকে আমরা বুঝতে পারি, প্রতিটি দেশের জাতীয় জীবনে শৃঙ্খলা স্থান কত গুরুত্বপূর্ণ। ইউরোপের উন্নত জাতিগুলি শৃঙ্খলা ও নিয়ম নিষ্ঠার ভিত্তিতেই বিজ্ঞান ও প্রযুক্তিবিদ্যাকে আয়ত্ত করে শক্তিশালী ও সমৃদ্ধ জাতিতে পরিণত হয়েছে। প্রাচীন যুগে গ্রিক ও রোমান জাতি সামরিক শক্তিতে, সভ্যতা-সংস্কৃতির সমস্ত ক্ষেত্রে যে নেতৃস্থানীয় ছিল তার অন্যতম প্রধান কারণ, সমাজের সর্বস্তরে ব্যাপ্ত শৃঙ্খলা বোধ। রাষ্ট্রের প্রধান থেকে আরম্ভ করে সাধারণ কর্মচারী পর্যন্ত প্রত্যেক এই নির্দিষ্ট কর্তব্য ও দায়িত্ব আছে, তাদের তা নিষ্ঠার সঙ্গে পালন করতে হয়, তবেই তার অগ্রগতি অব্যাহত থাকে।

ব্রিটিশ জাতি ক্ষুদ্র দ্বীপপুঞ্জের সামান্য কয়েক কোটি অধিবাসীদের নিয়ে গঠিত কিন্তু শৃংখলার ভিত্তিতেই তারা এক সময়ে বিশ্বব্যাপী বিশাল সাম্রাজ্য বিস্তার করেছিল, দীর্ঘকাল আফ্রিকা এশিয়ার দেশ গুলিকে নিজেদের শাসন শৃঙ্খলিত করে রাখতে পেরেছিল। রাশিয়া জাপান ঊনবিংশ শতাব্দীতে অন্তত অনগ্রসর দেশ ছিল, চীন ভারতবর্ষের স্বাধীনতা লাভের কালেও ছিল পশ্চাত্পদ, এই সমস্ত দেশ জাতীয় স্বার্থের শৃঙ্খলা বোধে অনুপ্রাণিত হয়ে আত্মপ্রতিষ্ঠা লাভ করেছে। সামাজিক ও জাতীয় জীবনে শৃঙ্খলা রক্ষার উপরই জাতীয় সংহতি নির্ভরশীল। তার অভাব এই আমাদের দেশ স্বাধীনতা বিসর্জন দিতে বাধ্য হয়েছিল।